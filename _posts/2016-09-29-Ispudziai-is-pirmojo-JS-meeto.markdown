---
layout: post
comments: true
title:  Ispūdžiai iš pirmojo JavaScript entuziastų susitikimo
excerpt_separator: <!--more-->
---
Vakar pagaliau sukaupiau drąsą ir nuėjau į JavaScript fanų susitikimą ("meet'ą"). Didžiausias įspūdis tikriausiai šis - kur moterys??? 
<!--more-->

Tikrai dažnai girdėsi, kad verta eiti į programavimo kalbos, kurios mokaisi, entuziastų susibūrimus. Tai puiki proga pažvelgti į būsimą savo 
profesiją iš arčiau. Juose galima sužinoti įdomių dalykų bei užmegzti naudingų pažinčių. Tikriausiai per visus tokius susitikimus sponsoriai 
praneša, jog ieško programuotojų.

Tačiau pradedančiajai tai nėra lengva. Pirmiausia, jautiesi, jog tu dar tiek mažai žinai, kad ten būdama ir besiklausydama pristatymų tiesiog nieko nesuprasi.
Tikriausiai dar ir neturi su kuo nueiti, taigi būsi ten viena. Tai reiškia, kad per pertraukas reikės su kažkuo kalbėtis (apie ką?) arba stovėti kažkur vienai kampe. 
![awkward](/assets/awkward.gif)
 
Taip galvojau ir aš. Juo labiau, kad šiuo metu gyvenu Vienoje, čia neturiu draugų (juo labiau programuotojų) ir nekalbu vokiškai! Taigi galite 
maždaug įsivaizduoti, kaip nelengva buvo sukaupti reikalingą drąsą.
  
Pirmas įspūdis tik įžengus į salę - čia nėra merginų?! Žinojau, kad Lietuvoje su merginomis programuotojomis situacija liūdnoka, bet kažkaip
naiviai tikėjausi, jog Austrijoje padėtis kiek kitokia. Visgi, visuomenė labiau atvira (neįprastoms?!) moterų karjeros užgaidoms, tokioms kaip
programavimas.

Iš maždaug 50-60 dalyvių suskaičiavau lygiai 3 merginas (įskaitant mane pačią). Nepaisant to, žmonės pasirodė draugiški ir atsipalaidavę. Nejaučiau jokių keistų žvilgsnių
ar kostelėjimų. Štai nuotrauka, kad susidarytumėte geresnį įspūdį: 
![susitikimo dalyviai](/assets/meetup-crowd.jpg)

Jau vien dėl nemokamos picos ir gėrimų verta lankytis tokiose vietose! 

Pristatymai buvo gana įdomūs - juos paprastai daro patys entuziastai. Nepasakyčiau, kad viską supratau, bet labai blogai taip pat nebuvo. Nebūtinai
tuose pristatymuose analizuojami kažkokie sudėtingi kodai. Gali būti kalbama tiesiog apie efektyvaus darbo metodus, asmeninę patirtį mokymosi procese ar šiaip 
pasakoti apie kažkokį savo projektuką. 
 
Vakarykščiame susitikime vienas pranešėjas kalbėjo apie dirbtinį intelektą, kaip jis jį bandė kurti ir kaip jam ne visiškai pavyko :) 
Kitas pristatymas buvo apie tariamą super programuotoją, kuris žinomas slapyvardžiu <a href="https://medium.com/@kelas/how-is-tj-holowaychuk-so-insanely-productive-604818b4e9eb#.nl3pldfuh" target="_blank">TJ Holowaychuk</a>. Jis (ar jie, jei tai grupė žmonių), pasirodo,
yra nusipelnęs JavaScript bendruomenei, nes be kitų daugybės dalykų, yra sukūręs Express karkasą.  

Trečioji pranešėja buvo mergina (!) iš Microsoft, pristačiusi Microsoft botų kūrimo karkasą <a href="https://dev.botframework.com/" target="_blank">"Microsoft Bot Framework"</a>.


Žodžiu, buvo progų ir pasijuokti, ir kažką pasižymėti. Taip pat susipažinau su keletu žmonių, pasiklausinėjau apie vietinę rinką ir apie jų kelionę į tech sritį. Vienas vaikinas pasakojo apie studijas
universitete. Ten yra įvairių pakraipų, kai kuriose yra daugiau moterų, o tose, kurios traktuojamos kaip labai techninės, buvo kelios merginos,
tačiau, austro manymu, jos buvo "special". Ką tiksliai jis turėjo omenyje, galime tik paspėlioti. 

Visumoje mano ispūdžiai labai teigiami. Moterys ten pageidaujamos ir netgi labai kviečiamos. Dabar užsibrėžiau sau misiją įrodyti, kad moterys
programuotojos nėra "special", kad ir ką tai reikštų!

Beje, Vilniuje (jei kažkas iš skaitančiųjų šį straipsnį yra iš gražiosios Lietuvos sostinės) taip pat vyksta JavaScript mėgėjų susitikimai. Tikėtina,
kad ir ten dalijamos nemokamos picos ir gėrimai. <a href="http://www.meetup.com/Vilnius-js/" target="_blank">Čia</a> galima sužinoti, kur ir kada jie vyksta.

Turi klausimų ar idėjų? Dalinkis jomis komentaruose!
 
 