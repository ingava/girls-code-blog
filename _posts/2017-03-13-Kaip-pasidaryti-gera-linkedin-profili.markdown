---
layout: post
comments: true
title: Kaip pasidaryti gerą LinkedIn profilį?
excerpt_separator: <!--more-->
---

Programavimo naujokams gali atrodyti, jog LinkedIne ieškoma tik labiau patyrusių žmonių, todėl neverta dalyvauti dar viename socialiniame tinkle ir
investuoti laiką pildant savo profilį. Tačiau iš savo patirties galiu pasakyti, kad net ir naujokai yra įdomūs darbdaviams, o išplėtotas pažinčių
ratas neabejotinai pravers ateityje. Svarbiausia - tinkamai ir išsamiai užsipildyti savo profilį.

 <!--more-->

Prieš keletą mėnesių investavau nemažai laiko ir pastangų, jog gerai ir išsamiai užpildyčiau savo LinkedIn paskyrą. Taip pat nurodžiau, jog esu
atvira darbo pasiūlymams, tad beliko sėdėti ir jų laukti.

Žinoma, nesulaukiau gausių pasiūlymų, tačiau mano pačios nuostabai po kurio laiko ėmiau gauti vieną kitą žinutę. Dauguma iš užsienio, bet buvo
kelios ir iš Lietuvoje esančių įmonių.

Taip pat sulaukiau nemažai pasiūlymų 'draugauti', ypač iš agentų, dirbančių darbuotojų paieškos agentūrose. Į tokius kvietimus nereiktų numoti
ranka, bet išsamiau apie tai truputį vėliau.

Galvojantiems, jog LinkedIn populiarus visur išskyrus Lietuvą, galiu pasakyti, jog bent jau IT įmonės aktyviai naudojasi šiuo socialiniu tinklu.
Ypač labiau patyrusių darbuotojų paieškai ir vadinamajam head-huntingui, tačiau manau, jog ir patirties neturintys programuotojai gali
pasinaudoti šia galimybe greičiau rasti pirmąjį darbą.

Štai svarbiausi punktai, kuriais patariu vadovautis dalyvaujant LinkedIn socialiniame tinkle. Aš netgi nepagailėjau kelių dolerių ir nusipirkau
gaires, kaip gerai užpildyti savo paskyrą.

### Kam to reikia?

1. LinkedIn suteikia kur kas daugiau laisvės pateikti išsamesnės informacijos apie save nei gyvenimo aprašymas. Čia gali plačiau
aprašyti ne tik darbo patirtį, bet ir nurodyti turimus tech įgūdžius, darytus projektus, gautus sertifikatus, įvairią kitą patirtį.

2. Pažinčių tinklo plėtrai. Neturint programavimo patirties gal ir nereikėtų tikėtis krūvos pasiūlymų, tačiau kai jos įgausi, turėsi jau gana
nemažą 'draugų' tinklą. Įdarbinimo agentai turi galimybę filtruoti asmenis pagal įgūdžius ir patirtį, o jei esi tiesioginiame jų
pažinčių rate, tave rodys aukščiau.

3. Gali sekti įmones, kuriose svajoji dirbti. Galbūt po kurio laiko ten atsiras tau tinkantis darbo pasiūlymas ir galėsi nedelsiant aplikuoti.

### Kaip pasidaryti gerą LinkedIn profilį?

Jei jau siekiame kažkokių rezultatų iš LinkedIn, tuomet svarbu ne tik turėti savo profilį, bet ir gerai bei kruopščiai jį užpildyti.

Kuo daugiau profilio sekcijų bus užpildyta, tuo aukščiau tavo anketa bus rodoma paieškose. Čia pasidalinsiu keliomis įžvalgomis iš mano minėtų
gairių.

Skaičiai rodo, jog nariai su pilnai užpildytais profiliais turi **40 kartų** didesnį šansą gauti pasiūlymų. Gerai, gal šiuos skaičius pateikia
 pats LinkedIn, tačiau, mano nuomone, verta padirbėti net ir dėl kelių kartų didesnio šanso.

Kokios dalys turi būti užpildytos, jog profilis būtų užskaitytas kaip išbaigtas:

1. Nuotrauka
2. Tavo darbo sritis ir vietovė
3. Dabartinė pozicija su bent 200 ženklų aprašymu
4. Dvi ankstesnės darbo pozicijos
5. Išsilavinimas
6. Įgūdžiai (bent jau 3)
7. Bent 50 pažinčių

Manau, kad apie nuotrauką daug rašyti nereikia - be abejo, joje turi atrodyti profesionaliai, geriausia, jog fone nieko daugiau nebūtų.
Šypsokis, tai nuteikia žmones pozityviai.
 <a href="https://blog.bufferapp.com/best-profile-picture-science-research-psychology" target="_blank">Čia</a>
 galite pasiskaityti daugiau apie tai, kokios profilio nuotraukos yra tinkamiausios bei kodėl.

Vietovę verta nurodyti, nes potencialūs darbdaviai filtruoja kandidatus pagal tai, kur jie yra. Lietuvos atveju vietovė yra tik viena - Lietuva :)

Jeigu dar nedirbi savo svajonių industrijoje, tačiau to sieki, prie srities būtent ir nurodyk tą, į kurią nori eiti.

 Būtinai pasirašyk headline'ą - tai yra vienas iš kelių dalykų, kurį matys visi tavęs ieškantys (kiti - tai vardas, nuotrauka bei lokacija ir darbo sritis ).
 Geriau nurodyti konkretesnę savo sritį.
 Pavyzdžiui, vietoje "web developer" rašyk "Front end JavaScript Engineer" arba, jei pagrinde dirbi su konkrečiu karkasu, tai ir nurodyk, pavyzdžiui,
 "AngularJS developer".

 Aiškiai nurodyk savo kontaktus. Aš esu viešai nurodžiusi ir savo el. paštą - kad tik galimiems darbdaviams būtų lengviau su manimi užmegzti
 kontaktą :)

 Pasirašyk BIO. Šitam dalykui nepagailėk laiko ir pastangų. Ypač pasirūpink, jog nebūtų nei menkiausios klaidelės. Bent jau man klaidos yra
 pirmiausias dalykas, kurį aš pastebiu. Jei tavo anglų kalba nėra labai gera, paprašyk, kad kas nors peržiūrėtų.

 BIO pasistenk padaryti kuo įdomesnį. Tai yra tavo prisistatymas. Jei esi naujokė programavime, parašyk, kodėl susidomėjai bei kaip išmokai.

 Bet tuo pačiu nereiktų ir per daug išsiplėsti. Dabar niekas neturi laiko skaityti "paklodžių". Svarbiausius dalykus gali surašyti punktais.

 Pridėk savo darbo patirtį su aprašymu, ką ten veikei. Iš esmės, šitą informaciją gali perkelti iš CV.

 Vienas iš sudėtingesnių momentų gali būti tavo tech įgūdžių patvirtinimo gavimas ("endorsement"). Nemanau, jog patvirtinusių žmonių skaičius yra
  koks nors svarbus rodiklis darbdaviams, tačiau be abejo smagiau yra pačiai, kai bent jau kažkas patvirtino, jog tu moki HTML ar CSS.

  Aš taip pat susidūriau su šia problema. Tuomet tiesiog paprašiau kelių draugų programuotojų paslaugėlės :) Tam ir yra tas tinklas juk.

Dar vienas žodis dėl projektų. Jeigu tu dar neturi profesionalios darbo patirties programavime, projektai gali būti ta vieta, kurioje galėtum
nurodyti savo padarytus darbus. O galbūt tu irgi rašai blogą arba organizuoji kokią tai moterų programuotojų sueigą? Tai ir yra ta vieta, kurioje
reiktų visa tai aprašyti.

Čia išvardijau pagrindinius dalykus, kuriuos reikia užsipildyti, jei tikiesi kažkokių rezultatų iš dalyvavimo LinkedIn socialiniame tinkle.
Kur kas daugiau patarimų gali rasti mano minėtose gairėse, kurias įsigyti gali <a href="http://learntocodewith.me/linkedin-crash-course/" target="_blank">čia</a>.
 Bent jau aš tai tikrai nepasigailėjau jas nusipirkusi -
 žinojau, ką daryti ir kodėl tai daryti.

 ![This-shit-aint-facebook](/assets/this-shit-aint-facebook.jpg)

 O kol laukiam tų nuostabių pasiūlymų, kodėl mums nesusidraugavus? Mane rasite šiuo adresu: <a href="www.linkedin.com/in/inga-vaiciakauskaite" target="_blank">www.linkedin.com/in/inga-vaiciakauskaite</a>





