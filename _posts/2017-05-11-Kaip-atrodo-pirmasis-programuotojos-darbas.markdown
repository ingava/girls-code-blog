---
layout: post
comments: true
title: Kaip atrodo pirmasis programuotojos darbas?
excerpt_separator: <!--more-->
---

Kol dar mokaisi programuoti, susidarai kažkokį pirminį įspūdį, kaip gali atrodyti profesionalaus programuotojo diena įmonėje. Kažkokią įdėją
turėjau ir aš. Gavus pirmąjį programavimo darbą dalis dalykų pasitvirtino, tačiau nemažai yra ir netikėtumų.

 <!--more-->

 Pirmiausia, mane nustebino, jog programavimas įmonėje apima labai daug komandinio darbo. To tikrai nesitikėjau, nes juk giliai įsišaknijęs
 stereotipas apie programuotojus yra maždaug toks:

 ![Nerd](/assets/programmer-nerd.jpg)

 O realiai yra beveik taip:

 ![Teamwork](/assets/teamwork.jpg)

 (Tas iš šono tai *junioras*)

 Bendras rezultatas priklauso nuo visos komandos darbo. Taip pat labai svarbi gera komandos atmosfera, nes jos paprastai būna nedidelės, todėl
  bet kokia trintis ir nesutarimai labai greit pajaučiami.

 Antra, nebus laiko mokytis naujų technologijų, su kuriomis iki tol nesusidūrei. Ne, tiesiog imsi ir mėginsi iškart su jomis dirbti. Taip,
 pažaidei su AngularJS tris dieneles (ir tai dar pasisekė :)), ir einam daryti Single Page Application.

 Kita vertus, teks taip pat daug dirbti su senu kodu ir senomis technologijomis. Visgi, didžiausia tikimybė, jog ateisi dirbti į seną, bent keletą
 metų egzistuojantį projektą. Todėl, pavyzdžiui, svarstantiems, ar reikia mokytis CSS floats arba ES5, galiu pasakyti, jog tikrai reikia.
 ES6 gali dar ilgai akyse nematyti, nors visi *tutorialai* jau gal ir naudoja naujesnes JS versijas.

 Daugmaž tikėjausi, jog bent jau pati darbo pradžia bus sunki. Galiu pasakyti, jog TAIP ir yra. Pagrinde šių priežasčių: tu kaip *junioras* ir taip vos
 žinai, ką darai. Tavo pagrindai dar nėra tokie tvirti, tad vis dar vietoje == gali lengvai parašyti = ir tuomet valandą *debugginti* tą
 vargšę funkciją.

 Be to, naujas ne tik darbas, bet galbūt įrankiai, programavimo kalba/ar karkasas. Galiausiai, dirbi su didžiuliu kodu, kuriame šimtai
 tūkstančių, o gal net ir milijonai eilučių. Bus sunku suprasti ne tik kaip kas veikia, bet ir apskritai kur kas yra.

 Maloniai nustebino tai, jog nei karto nepajutau jokio negatyvo, jos esu moteris programuotoja ar jog neturiu IT išsilavinimo. Tai čia
 didžiulis padrąsinimas tokiems kaip aš. Netgi atvirkščiai, sakyčiau. Visi kolektyvai nori turėti kuo įvairesnių darbuotojų. Labiau bus vertinamos
  ne tavo techninės žinios, o potencialas bei motyvacija toliau mokytis (o to be abejo reikės), todėl savamoksliai čia yra geroje pozicijoje.

 Taip pat pasitvirtino mano manymas, jog programavime niekada nepasijausi visko išmokusi, kad ir kiek metų programuotum. Kol išmoksi dirbti
 su vienu karkasu ir tapsi jo eksperte, neabejotinai atsiras kitas dar populiaresnis. Tai ypač aktualu frontende, kur mados ir technologijos
 keičiasi itin sparčiai.

 O čia tiems, kas mokosi React'o :)

 ![React application setup](/assets/react-app.png)

 Būtų įdomu išgirsti ir kitų patirčių iš pirmojo programavimo darbo - kas tave nustebino ar buvo netikėta? Dalinkis komentaruose!

 





