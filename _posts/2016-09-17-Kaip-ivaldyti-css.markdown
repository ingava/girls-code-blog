---
layout: post
comments: true
title: Kaip įvaldyti CSS
excerpt_separator: <!--more-->
---
Neturėk iliuzijų, jog "front-end" programuotojai pakaks mokėti naudoti Bootstrap.  Laimei, išmokti "sukarpyti" dizainą su CSS nėra sudėtinga - 
reikia tik gero mokymosi šaltinio.  
<!--more-->

![Bootstrap](/assets/bootstrap-everywhere.jpg)

Bootstrap naudojimas per daug nekeičiant šablono išvaizdos jau tapo tam tikru pasityčiojimo objektu internetuose. Taip, jis patogus, ir naudojant jį
protingai, paprastą puslapį gali sukoduoti kur kas greičiau, nei vien su CSS. Tačiau didesniems ir sudėtingesniems projektams tai nebus tinkamas
įrankis. Tokiems užmojams reikės gerų CSS žinių. 
   
Turėsi suprasti ne tik nesuprantamą `float` ar `absolute` bei `relative` pozicionavimą. Turėsi mokėti naudotis ir pažangesniais CSS aspektais, 
tokiais kaip flexbox bei Sass. 
   
Kadangi man patinka mokytis su tam tikra struktūra ir suprasti sąvokas iš esmės, ieškojau gero šaltinio, iš kurio galėčiau gauti viską apie CSS.
Juk tai bus mano pagrindinė technologija kuriant tinklalapius. 
   
Be to, man patinka mokytis iš knygų - jose paprastai kur kas geresnė struktūra nei internetinių kursų. Taigi, savo ieškojimuose atradau labai
puikią knygą - <a href="https://www.amazon.co.uk/CSS-Missing-David-Sawyer-McFarland/dp/1491918055/ref=sr_1_1?ie=UTF8&qid=1474141710&sr=8-1&keywords=sawyer+mcfarland">"CSS: The Missing Manual" (David Sawyer McFarland)</a> - kuri padengia iš esmės visas CSS3 sritis, įskaitant fexbox ir Sass.

Jei sau dabar užduodi klausimą, ar gali programavimo knyga būti parašyta geru stiliumi ir su jumoru, galiu jau dabar atsakyti, kad taip.
Mokydamasi iš šios knygos vakarais net krizendavau. 

Man ypač patiko tai, kad po kiekvienos temos yra pratimas, kurio metu praktiškai pritaikoma to skyriaus informacija. Nenustebk, kad autorius
aiškina pačius paprasčiausius dalykus (tokiu maždaug stiliumi: "dabar paspausk enter, kad atsirastų tuščia eilutė...") - knyga skirta visiškiems
naujokams. 

Sumokėsi gal ir nemažą sumą lietuviškai kišenei, bet tie pinigai tikrai bus puiki investicija.

O pabaigai - paveiksliukas aktualia CSS tema:

![CSS](/assets/css-joke.png)

Bendraukime - rašyk klausimus ar reakcijas komentaruose!
    
    