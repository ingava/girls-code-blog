---
layout: post
comments: true
title: Už kiek galima išmokti programuoti?
excerpt_separator: <!--more-->
---

Norintys išmokti programuoti gali pagalvoti, jog tai labai brangus reikalas. Taip, jis gali būti brangus, jei nuspręsi lankyti mokamus kursus,
trunkančius keletą mėnesių. Tačiau man pavyko pačiai išmokti iki junior programuotojos lygio vos už porą šimtų eurų. Manau,
jog atidžiau atsirinkusi resursus, būčiau išleidusi ir dar mažiau.

 <!--more-->

Jei galvoji, jog negali mokytis programuoti, nes neturi tam pinigų, skaityk toliau. Pamėginsiu apytiksliai suskaičiuoti, kiek tai kainavo man ir
kur būčiau galėjusi sutaupyti.

Aš pradėjau nuo nemokamų resursų - kad nereikėtų švaistyti pinigų, jei man programavimas nepatiktų. Nuo <a href="https://www.khanacademy.org/" target="_blank">Khan Academy</a> siūlau pradėti visiems,
dar išvis neprisilietusiems prie kodo. Tai puiki ir lengva įžanga, kuri tikrai neatbaidys. Taigi, įžanga nemokama. Žinoma, yra ir kitų nemokamų
resursų - nuo jų ir siūlau pradėti. Tada jei jau užsikabinsi, galėsi dairytis ko nors rimtesnio.

Po šios įžangos nusprendžiau rimčiau pasimokyti CSS ir įsigijau <a href="https://www.amazon.co.uk/CSS-Missing-David-Sawyer-McFarland/dp/1491918055/ref=sr_1_1?ie=UTF8&qid=1492692498&sr=8-1&keywords=CSS%3A+The+Missing+Manual" target="_blank">šią knygą</a>,
kuri su siuntimu man kainavo 26 EUR. Man labai patiko knygos autorius, todėl įsigijau jo kitą knygą apie JavaScript. Deja, šia knyga teko nusivilti,
nes joje kalbama daugiausia apie jQuery ir kaip panaudoti įvairius pluginus. Ne tai, ko tikėjausi. Kainavo apie 30 EUR.

So far, so good: 26 + 30 = 56 EUR.

Po šių skaitinių nusprendžiau rimtai kibti į JavaScriptą. Pasiklausinėjau grupėse rekomendacijų. Šioje vietoje buvo rekomenduoti keli online kursai:
Watch and Code bei keletas Udemy mokymosi platformoje. Apie juos jau [esu rašiusi]({% post_url 2016-09-19-Mano-isbandyti-mokymosi-resursai %}){:target="_blank"}, todėl čia išsamesnės apžvalgos nedarysiu.

Mokamą Watch and Code kursą ėmiau tris mėnesius, tad jų kaina gavosi 3 x 36 = 108 EUR. Manau, kad galėjau šitoje vietoje geriau "prasisukti",
jei įrašus būčiau greičiau peržiūrėjusi. Taigi, čia galėjau sutaupyti. Šiuos kursus verta imti, jei nori konsultacijų ir pagalbos gyvai, antraip
neverta mokėti tokius pinigus.

Trys Udemy kursai kainavo 21 + 19 + 10 = 50 EUR. Ypač rekomenduoju jau gana pagarsėjusį Anthony Alicea kursą <a href="https://www.udemy.com/understand-javascript/" target="_blank">
"JavaScript: Understanding the Weird Parts"</a>. Ten sužinosi gilesnių dalykų apie šią nuostabią programavimo kalbą, kurių neabejotinai prireiks techniniuose interviu.

Beje, Udemy platformoje kone kas savaitę vyksta akcijos, tad nepulk pirkti patikusio kurso. Įsidėk į norimų kursų sąrašą ir stebėk kainas. 200 EUR
kursą akcijos metu galima įsigyti už 15 - 20 EUR.

Dar esu įsigijusi knygutę apie JavaScript už 10 EUR, tačiau jos nerekomenduočiau - visiškai sausa ir neįdomi. Galėjau išvengti šių išlaidų.

Taigi, susumavus 56 + 108 + 50 + 10 gauname 224 EUR. Kaip matote, kai kurios išlaidos nepasiteisino, tad jei jų būčiau išvengusi, išlaidos būtų
dar mažesnės.

Manau, jog galima išmokti ir visiškai nemokamai pagrinde jūtūbės pagalba. Tačiau tarp gausybės įrašų tavo lygį atitinkančius ir kokybiškus sudėtinga
atrasti.

224 EUR iki pirmojo darbo, manau, daugeliui prieinama suma, juolab, kad ją išleidau per metus laiko, todėl šios išlaidos buvo gerai išskirstytos.

Yra ir kitas kelias - imti intensyvius mokamus kursus, kuriuos lankytum gyvai keletą mėnesių. Jų kaina siekia nuo kelių šimtų iki poros tūkstančių
eurų priklausomai nuo trukmės ir intensyvumo. Tai yra geras pasirinkimas tiems, kam būtų sunku rasti motyvacijos mokytis patiems.
Tai tikriausiai ir spartesnis kelias į programavimą, nei mokymasis savarankiškai.

Bet kuriuo atveju, abu variantai yra investicijos į tavo ateitį ir kvalifikaciją, todėl pinigų gailėti nereikia. Svarbiausia pasirinkti sau
tinkamą variantą - turint daugiau laiko ir motyvacijos galima mokytis savarankiškai, o norintiems greičiau persikvalifikuoti
ir turėti geriau suplanuotą mokymosi programą labiau padės gyvai lankomi kursai.

 ![kodo kokybė](/assets/code-quality.jpeg)

O kaip sekasi mokytis tau? Gal lankai kokius kursus? Pasidalink savo patirtimi komentaruose!
