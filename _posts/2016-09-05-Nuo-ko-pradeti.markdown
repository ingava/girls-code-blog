---
layout: post
comments: true
title:  Nuo ko pradėti?
excerpt_separator: <!--more-->
---
Taigi, nusprendei pradėti mokytis programavimo. Tačiau jei iki šiol nebuvai su tuo susidūrusi, greičiausiai nežinosi,
ko gi konkrečiai mokytis. Šiame straipsnyje pasidalinsiu keliais patarimais ir savo patirtimi. 
<!--more-->

Prieš pradėdama mokytis žinojau, jog norėsiu programuoti tinklalapius. Tačiau programuoti galima ne tik tinklalapius, bet ir programinę įrangą kompiuteriams
ar įvairiems įrenginiams. Tinklalapių kūrimas man buvo mažiausiai bauginanti sritis, be to, pažvelgus į darbo skelbimus matyti, jog šie specialistai 
labiausiai populiarūs. 

Gyvendama su patyrusiu programuotoju tiesiog norom nenorom sužinojau, jog tinklalapių kūrime yra dvi pagrindinės sritys - front-end ir 
back-end. Čia turiu atsiprašyti už nelietuviškų žodžių vartojimą, tačiau kartais atitikmenų nelabai yra (arba reiktų kreiptis į mūsų mylimą VLKK).
Kalbant labai paprastai, front-end yra "priekinė" tinklalapių dalis, matoma vartotojams. Back-end, kaip jau galite nuspėti, yra tai, kas vyksta
"už ekrano". 

Jeigu jau galite apsispręsti, bent jau kurią sritį norite programuoti, tuomet galima rinktis programavimo kalbą. Su front-end viskas aišku - 
tau reikės įvaldyti tris technologijas: HTML, CSS ir JavaScript. O jei tave labiau domina vartotojui nematoma dalis, tuomet pasirinkimas kur kas
platesnis. 
 
Klausti patarimo labiau patyrusių programuotojų yra gana pavojinga, nes tikėtina, jog jie karštai tau aiškins, kad reiktų mokytis tos ar anos kalbos.
Mano nuomone (grįsta įvairiais straipsniais), nėra didelio skirtumo, kurią kalbą pasirinksi. Svarbu ją gerai įvaldyti. 
  
O gal tave domina programėlių sumaniesiems telefonams kūrimas? Ši sritis sparčiai auga ir darbo tau tikrai netrūks. Tuomet reiktų apsispręsti,
kuriai operacinei sistemai norėtum kurti - Android ar IOS.
  
Jeigu esi visiškai pasimetusi ir net neįsivaizduoji, kas konkrečiai tave domina, pabandyk įvairius kursus. Jų gali rasti visą galybę youtube, ten
tikrai užteks nemokamos medžiagos pabandymams. Tačiau patarčiau pernelyg neužsižaisti, nes gali praleisti ištisus metus mėgindama
skirtingas technologijas.
  
Aš gana natūraliai nukrypau į front-end programavimą, kadangi mane visuomet domino vizualinis tinklalapių aspektas, patogūs vartotojui puslapiai
ir pan. Prie šio polinkio tikriausiai prisidėjo ir mano fotografijos hobis, todėl nebijojau, jog teks naudoti Photoshop programą.
   
Dar vienas būdas pasirinkti - tiesiog atsiversti darbo skelbimų puslapį ir pažiūrėti, kokios technologijos yra labiausiai reikalingos 
darbo rinkoje. <a href="http://pypl.github.io/PYPL.html" target="_blank">Štai čia</a> gali rasti šiandien labiausiai naudojamų programavimo kalbų sąrašą. O gal turi galvoje įmonę, kurioje labai norėtum dirbti? Tuomet būtų verta pasidomėti, kokios programavimo kalbos joje naudojamos, ir judėti
ta kryptimi. 

Na, o pabaigai - paveiksliukas, iliustruojantis naujokus :)
  
![Cat meme](/assets/catMeme.png)  

Turi klausimų ar idėjų? Rašyk komentaruose!