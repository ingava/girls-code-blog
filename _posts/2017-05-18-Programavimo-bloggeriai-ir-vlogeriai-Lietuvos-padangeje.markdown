---
layout: post
comments: true
title: Programavimo blogeriai ir vlogeriai Lietuvos padangėje
excerpt_separator: <!--more-->
---

Kai pradėjau galvoti apie savo blogo rašymą, ėmiau domėtis, kas dar Lietuvoje daro kažką panašaus. Atradau nedidelę bendruomenę, kurią
 įdomu ir smagu sekti. Nors mūsų nėra daug, tačiau iš šių blogų ir video įrašų galima daugiau sužinoti apie IT srities aktualijas būtent Lietuvoje.

  <!--more-->

Besimokant programuoti svarbiausi informacijos šaltiniai - techniniai ar motyvaciniai - dažniausiai ateina iš užsienio ir ypač iš anglakalbių
šalių. Tačiau aktualijos ir tendencijos JAV ne visada atitinka lietuviškąsias. O juk mokymosi stadijoje labai norisi žinoti,
ko reikia mūsų darbo rinkai, kokie yra darbdavių lūkesčiai, siūlomi atlyginimai ir pan.

Vienas iš pirmųjų mano atrastų blogų yra <a href="http://kodinu.lt/" target="_blank">kodinu.lt</a>, kurį rašo Eligijus. Jis pats yra savamokslis,
praėjęs kančios kelius iki programavimo, tad turi nemažai naudingų patarimų, ypač kai krenta motyvacija. Jo blogo įrašus taip pat galima
prenumeruoti. Jam galima asmeniškai parašyti, pasiklausinėti aktualių dalykų.

Be to, kaip suprantu iš Eligijaus įrašų, jis užsiima *freelancinimu*, tad jeigu galvojate sukti šiuo keliu, rasite patarimų. Eligijus taip pat
domisi (jei teisingai interpretuoju jo įrašus :)) mentorinimu, tad galbūt rastumėte galimybių ne tik sekti blogo įrašus, bet ir perimti jo sukauptos
patirties per asmeninius ryšius.

(Eligijau, jei per daug čia priinterpretavau, parašyk komentarą :))

Visai neseniai užtikau ir *vlogerį* Povilą Korop, žinomą Lietuvos php ekspertą. Jis turi savo
<a href="https://www.youtube.com/channel/UCtFfDLQBstvb61OSKSTwGzQ" target="_blank">jūtūbės kanalą</a> kuriame transliuoja įrašus, susijusius su
programavimo karjera.

Įdomus buvo jo tyrimas apie programuotojų <a href="https://www.youtube.com/watch?v=1QkG0x9hnnk" target="_blank">uždarbio tendencijas Lietuvoje</a>.
(Geros perspektyvos javascripteriams!). Povilas turi ir asmeninį puslapį, kuriame galima įsigyti jo seminarų įrašus apie įvairius su programavimo karjera
susijusius klausimus: <a href="http://prokarjera.lt/" target="_blank">prokarjera.lt</a>

Iš Povilo galima sužinoti ne tik apie programavimo karjerą, bet ir išmokti <a href="http://phppamokos.lt/" target="_blank">php programavimo kalbos</a>.
Deja, nesu pirkus nei vieno iš seminaro ar programavimo kursų, tad apie juos parašyti nieko negaliu.

Iš esmės tai yra viskas, ką esu radusi mūsų nedidelėje padangėje. Yra nemažai visokių mirusių blogų, turinčių kelis įrašus. Bet aktyviai ilgą
laiką palaikomų blogų ar vlogų nelabai daugiau žinau.

 Būtų smagu jų rasti daugiau, plėsti ir stiprinti mūsų visų tinklą. Tad jei žinote kažką, kas aktyviai veikia, brūkštelkite komentaruose.

 Gal ne visai susiję su bloginimu, bet merginoms, aktyviai besidominčioms IT karjera, rekomenduoju prisijungti prie
  <a href="https://www.facebook.com/groups/309667352738325/" target="_blank">Vilnius Girls Code</a>
 facebook grupės. Joje organizuojami įvairūs renginiai, skirti būtent merginoms, taip pat skelbiama kita aktuali infomacija.

 O kas dar tik galvoja apie blogo rašymą - raginu prisijungti :) Iš pradžių gali atrodyti, jog neturi kuo pasidalinti, juk pati kol kas tik
 mokaisi, tačiau būtent besimokančių patirtis yra labai įdomi kitiems, esantiems panašioje pozicijoje. Be to, bloginimas taip pat padeda tobulėti
 kaip programuotojai, ypač kai rašai techninėmis temomis. 

![Blogging](/assets/bloggers.jpg)