---
layout: post
comments: true
title: Kas yra git, Github ir kam tau jų reikia
excerpt_separator: <!--more-->
---

Norint programuoti profesionaliai, neužtenka mokėti rašyti veikiantį kodą. Reikia mokėti naudotis visa krūva įrankių, kurie šiandien yra neatsiejami
nuo modernaus programavimo proceso. Vienas tokių įrankių - git - yra tarsi kasdienė programuotojo duona, todėl prieš įžengiant į profesionalų programavimo
pasaulį būtina žinoti bent jau šios programos pagrindus.

 <!--more-->

### Kas yra git?

Git programa yra versijų kontrolės sistema. Paprastai tariant, vystant projektą, git leidžia daryti kodo kopijas. Gal ir ne pats tinkamiausias palyginimas,
tačiau įsivaizduok, jei 20 asmenų norėtų koreguoti tą patį word dokumentą iš savo kompiuterių tuo pačiu metu. Dokumento rašymas būtų itin sudėtinga
 operacija nežinant, ką tavo kolegos jau pataisė ar pridėjo.

Git išsprendžia šią problemą leisdamas "atsišakoti" nuo esamo projekto, daryti toje "šakoje" *(branch)* pakeitimus, po to juos vėl "sulieti"
į pagrindinę projekto versiją.

Šiuo metu praktiškai visos įmonės naudoja git kaip versijavimo sistemą, todėl net ir iš junior programuotojų tikimasi, jog šie žinos git pagrindus.

 Jei tau git yra visiškai naujas dalykas, siūlau į youtube susivesti "git for beginners" ir peržiūrėti keletą įrašų. Geriausia, jei tas žinias
 galėtum tuoj pat pritaikyti praktiškai.

 O jei jau moki inicijuoti git repozitoriją, ją *papushinti* į išorinę repozitoriją, *sumerginti* savo pakeitimus, tuomet žengti toliau tau
  padės šis nuostabus mokomasis puslapis: <a href="http://learngitbranching.js.org/" target="_blank">learngitbranching.js.org</a>. Tiesa, sudėtingesnių
  komandų tau reikės tik jau pradėjus dirbti, todėl jei dar tik mokaisi programavimo, siūlau daug laiko šitoje vietoje nesugaišti.

### Kas yra Github?

Github, nepaisant panašaus pavadinimo, su gitu nėra labai susijęs. Vėlgi paprastai tariant, Github yra portalas, kuriame tu laikai savo kodą. Laikyti kodą
ne tik savo kompiuteryje, bet ir kažkur "debesyje" reikia šiose situacijose:

1. Tu mokaisi programuoti ir jau pradedi galvoti apie pirmojo darbo paieškas. Tau reikia kažkur sudėti savo sukoduotus projektus tam, jog galėtum
juos rodyti būsimam darbdaviui (kaip susikurti savo portfolio ir ką dėti į Github yra puikiai aprašęs Eligijus
 <a href="http://kodinu.lt/kaip-besimokant-pasidaryti-programuotojo-darbo-verta-portfolio" target="_blank">kodinu.lt</a> bloge).

2. Dirbant įmonėje projektai paprastai laikomi "debesyje" tam, jog prie jų turėtų prieigą visi darbuotojai. Yra ir kitų techninių priežasčių, tačiau
 mums kaip jauniesiems programuotojams jos šiuo metu nėra labai svarbios.

<a href="https://github.com/" target="_blank">Github</a> nėra vienintelė platforma, leidžianti laikyti savo kodą. Yra ir kitų, kurios veikia iš esmės labai panašiai
 (<a href="http://bitbucket.org" target="_blank">bitbucket</a>, <a href="https://about.gitlab.com" target="_blank">gitlab</a>, ir kt.).
 Tiesa, Githube su nemokama naryste negali turėti privačių repozitorijų. Tai reiškia, jog viskas, ką ten įkelsi, bus vieša ir visiems
 prieinama. Jei visgi tu vystai savo startupą ir kodo niekam nenori rodyti, bitbucket gali būti geresnė vieta.

### Kas toliau?

Dabar, turint jau šiokį tokį supratimą apie šiuos du įrankius, įgytas žinias reikia pritaikyti praktiškai. Jei jau turi kažkokį projektą,
prie kurio dirbi galbūt sekdama kokius programavimo kursus, gali jį įsidėti į Githubą. Kaip tai tiksliau padaryti siūlau paieškoti įrašų
 youtube, pavyzdžiui, suvedus "git github tutorial" į paiešką.

Kad galėtum projektą įkelti į githubą, greičiausiai reikės pasinaudoti baugiuoju *command line*. Tai bus puiki proga išmokti valdyti dar
vieną esminį programuotojos įrankį!

O čia puikus meme jau su git ir Github labiau susipažinusiems :)
![git push and run](/assets/push-and-run.jpg)

Turi klausimų ar komentarų? Dalinkis jais žemiau!
