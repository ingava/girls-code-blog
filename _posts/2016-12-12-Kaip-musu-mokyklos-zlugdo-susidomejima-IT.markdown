---
layout: post
comments: true
title: Kaip mūsų mokyklos žlugdo susidomėjimą IT
excerpt_separator: <!--more-->
---
Mano sesuo yra dešimtokė. Šiais metais ji mokosi pasirenkamojo dalyko "Tinklalapių kūrimo pradmenys". Aš labai laukiau, kol jai prasidės šis
dalykas, nes slapta tikėjausi, jog gal ir ji užsikrės IT manija. Tačiau kai pamačiau, kaip mokiniai yra mokomi tokios įdomios ir dinamiškos srities,
supratau, jog bent jau mokyklose susidomėjimas tinkalapių kūrimu turi labai mažai šansų gimti.
<!--more-->

Pirmiausia, visą trimestrą jie kartojo tai, ko mokėsi ankstesnėje klasėje - excelio! Taip, excelis yra puiki ir būtina programa, bet kam tai maišyti
su tinklalapių kūrimu? Ir tam kartojimui paskirti dar visus tris mėnesius! Pasak mokytojos, taip nurodyta programoje. Nepatingėjau ir patikrinau
aš tą programą - nė velnio, ten nei žodžio apie excelio kartojimą.

Tačiau tai buvo tik įžanga į mano nusivylimą IT mokymu mokyklose. Pagaliau sulaukusi antro trimestro, teiraujuosi, ko gi jie dabar mokosi.
Nemaloniai nustebino tai, jog mokymui naudojama man visiškai negirdėta platforma <a href="http://www.seamonkey-project.org/" target="_blank">SeaMonkey</a>. Manyčiau, ji pasirinkta todėl, kad tai yra naršyklė,
kurioje galima rašyti HTML. Bet juk tai niekam nežinomas įrankis, kurio už mokyklos klasės ribų niekur neteks panaudoti. Argi ne geriau būtų
mokyti naudotis šiuolaikiškomis naršyklėmis ir redaktoriais?

Dar blogesnė padėtis su mokyklos įranga. Mokinių kompiuteriuose naudojama Windows server 2008 operacinė sistema. Pažiūrėkime, kaip tai atrodo
realybėje:

![windows server 2008](/assets/2008-windows.jpg)

Tikriausiai visi dešimtokai namie turi windows 10. Galbūt tai yra mokyklai patogi operacinė sistema, tačiau man sunku įsivaizduoti, kaip su tokia
įranga būtų galima mokiniams įžiebti kūrybiškumą ir susidomėjimą tokiu dinamišku dalyku kaip IT ir tinklalapių kūrimas.

Gal aš per daug tikiuosi iš pasirenkamojo dalyko, kuriam skiriama tik viena pamoka per savaitę. Tačiau tai būtų puiki proga sudominti mokinius
toliau gilintis ir domėtis IT sritimi, galbūt susikurti savo internetinį puslapį, eksperimentuoti, kurti. Iš dabartinės situacijos matyti,
jog šį šansą mūsų mokyklos švaisto ir toliau rengia įvairaus plauko darbo rinkai nereikalingus humanitarus.

Jei jau siekiame tapti IT šalimi, turėtume perimti airių mokyklų pavyzdį, kuriose programavimo mokoma pačiais moderniausiais būdais ir technologijomis, tokiomis kaip
Minecraft žaidimas (beje, ir iš <a href="https://www.youtube.com/watch?v=P7AI9nqrNYU" target="_blank">airių tech specialistų prisiviliojimo strategijos</a>
 turime ko pasimokyti). Nors ir didinamas IT programų finansavimas universitetuose, pokyčiai turi prasidėti dar mokyklose, kitaip programavimą
 ir toliau rinksis tik užkietėję *geekai* (kurių skaičius visuomenėje yra gana ribotas). 

![kaip seniau atrodė Facebook](/assets/early-facebook.jpg)


