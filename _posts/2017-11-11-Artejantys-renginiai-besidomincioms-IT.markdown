---
layout: post
comments: true
title: Artėjantys renginiai besidominčioms programavimu
excerpt_separator: <!--more-->
---

Smagu matyti, jog Lietuvoje vis daugėja iniciatyvų, siekiančių įtraukti merginas į IT sritį. Artėja du renginiai vilnietėms ir klaipėdietėms,
kuriuose gali būti naudinga sudalyvauti besidominčioms technologijomis.

 <!--more-->

Turiu iš anksto atsiprašyti blogo sekėjų vyrų, kadangi mano minimi renginiai orientuoti būtent į merginas.

Dar smagiau matyti tai, jog renginiai vyksta ne tik šalies sostinėje, bet ir kituose miestuose. Taigi, lapkričio 18 d. Klaipėdoje vyks
diskusija apie tai, kodėl merginoms patinka programuoti. Daugiau informacijos rasite <a href="https://www.facebook.com/events/143484583044578/" target="_blank">
Facebook renginio puslapyje</a>.

Labai panašus renginys vyko Vilniuje vasaros pabaigoje, kuriame susirinko didžiulis būrys merginų (ir keli vaikinai,
nes renginys iš esmės atviras visiems, tačiau labiau orientuotas į moteris). Diskusijos metu mums, panelio dalyvėms, pavyko sukurti išties labai
teigiamą atmosferą, dalijomės savo patirtimi mokantis programuoti ir jau dirbant programuotojos darbą.

Labai tikiuosi, jog ir Klaipėdoje mums pavyks sukurti tokią pozityvią ir skatinančią imtis pokyčių atmosferą. Man taip pat teks garbė dalyvauti
diskusijoje ir dalintis patirtimi, tad jei jūs turėsite galimybę apsilankyti renginyje, būtinai prieikite po diskusijos pasilabinti. Man visada
labai smagu sutikti savo skaitytojas!

Kita iniciatyva vyks Vilniuje. Tai jau antrą kartą startuosianti mentorystės programa merginoms, siekiančioms įeiti į technologijų sritį -
<a href="https://www.womengotech.lt/" target="_blank">Women Go Tech</a>. Ši programa apima ne tik IT, bet ir kitas technologijų sritis, pavyzdžiui,
inžineriją ir pan.

Ši mentorystės programa trunka apie pusę metų, o jos esmė yra projekto dalyvėms kartu su mentorių pagalba pasiekti užsibrėžtų tikslų.
Tie tikslai gali būti labai įvairūs - pavyzdžiui, rasti pirmą IT darbą, apsispręsti, į kokią karjeros pusę pasukti, įgyti tam tikrų įgūdžių.

Programos metu dalyvės ne tik siekia šių tikslų, bet ir plečia pažinčių ratą. Labai įdomu ir naudinga sutikti panašioje į tavo situaciją
esančias merginas ir pasidalinti patirtimi. Taip pat organizuojami įvairūs su technologijomis susiję renginiai, lankomasi įmonėse ir pan.

Taigi, renginių besidominčioms programavimu netrūksta. Raginu juose dalyvauti - galbūt susitiksime viename iš jų!

O programavimas išties yra truputį kaip šitame paveikslėlyje:

![kaip nupiešti arklį](/assets/how-to-draw-horse.jpg)

Turi klausimų ar komentarų? Dalinkis jais žemiau!
