---
layout: post
comments: true
title:  Tas jausmas, kai pamatai progresą
excerpt_separator: <!--more-->
---
Šiandien pirmą kartą po ilgo laiko grįžau į <a href="https://www.freecodecamp.com" target="_blank">Free Code Camp</a> paspręsti ten likusių algoritmų.
Galbūt algoritmų rašymas ir nėra geriausias būdas mokytis programavimo, tačiau būtent tai darydama pajaučiau pažangą savo mokymosi procese. 
<!--more-->

Pamenu, kaip dar prieš maždaug porą mėnesių rašydavau tuos algoritmus. Sėdėdavau kelias valandas, rašydavau kažką ne visai suprasdama ką, o po to
galiausiai pažiūrėdavau į suflerį, kurį galima rasti jų github wiki puslapiuose. 

Tie algoritmai nėra tokie lengvi, vieną mes rašėme kartu su draugu, kuris programuoja jau daugiau nei 10 metų (tiesa, ne JavaScript kalba).
Ir užtrukome gerą pusvalandį (na, aš daugiausia tik žiūrėjau...:)).

Po kelių tokių pratimų tuomet nusprendžiau, jog man reikia giliau mokytis JavaScript, kad nereiktų žiūrėti į tuos suflerius. 

Šiandien vėl sugalvojau pasipraktikuoti ir pastebėjau, kad viskas man kur kas aiškiau. Geriau moku suskaidyti problemą į mažus žingsnius, 
moku pažaisti konsolėje su nebandytais metodais prieš juos rašant į algoritmą. Taip pat kur kas geriau moku skaityti ir suprasti dokumentaciją.

Ir dar - nepuolu į paniką galvodama, kad aš niekada neišmoksiu programavimo, o ramiai įvertinu užduotį ir imuosi jos skaidymo. 

Kaip vienas žinomas meras rašytų - #smagu!

O kaip tau sekasi programuoti? Pasidalink savo įspūdžiais komentaruose!
