---
layout: post
title:  "Nustebsite, bet programavimas labai įdomus!"
date:   2016-09-04 20:41:12 +0200
categories: jekyll update
---
Galbūt esi tokioje situacijoje, jog nebenori tęsti dabartinės karjeros arba jau pasiekei viską, ką galėjai tame darbe.
Prieš kelis mėnesius ir aš atsidūriau panašioje padėtyje, tad nusprendžiau pakeisti darbo sritį. Bet kur eiti? Aš neturiu kažkokio kito pašaukimo, 
apie kurį būčiau svajojusi nuo vaikystės ir kuriam dabar galėčiau atsiduoti. Todėl tiesiog norėjau eiti į pačią perspektyviausia karjeros
prasme sritį.

Tikriausiai ne kartą girdėjai ir pati, kiek daug uždirba programuotojai ir kaip juos visus tiesiog graibstyte graibsto.
Be to, mano draugas taip pat yra programuotojas, todėl gana neblogai žinau atlyginimus ir darbo perspektyvas. 

Bet programavimas fui kaip neįdomu! Juk ten matematika, o aš baisiai jos nemėgau mokykloje, todėl ir nusukau labiau humanitariniais keliais (deja).
 
Na, bet vis pasiklausinėdavau draugo: ar ta matematika ten sudėtinga? Ar daug tų skaičių ir formulių? O atsakymas - kokia tau matematika, ten 
jos nėra! Programavime labiausiai reikia logikos, o mes jos turime visi. Nors dažnai tu susidursi su tokiu scenarijumi, kad kai prisipažinsi, jog mokaisi programuoti,
tau sakys (dažniausiai vyrai) - ten juk reikia loginio mąstymo! Suprask, tu juo neapdovanota. Belieka tik trenkti tokiam pašnekovui į veidą (bent jau mintyse).

Po keleto tokių pokalbių nusprendžiau "užmesti akį" į tą programavimą. Kažkada anksčiau jau buvau susidūrusi su Khan Academy įrašais ir pamokomis,
todėl ten pradėjau įžanginį kursą į programavimą. Nuo to laiko tikriausiai nepraėjo nei dienos be kodo! Ar bent jau minčių apie programavimą.
Taigi, pabandykite ir galbūt save labai nustebinsite, nes tai išties nuostabus ir labai dinamiškas pasaulis! 
 
