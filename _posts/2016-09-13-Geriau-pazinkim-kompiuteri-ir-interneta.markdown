---
layout: post
comments: true
title:  Geriau pažinkim kompiuterį ir internetą
excerpt_separator: <!--more-->
---
Jeigu mokaisi tinklalapių ar mobiliųjų programėlių kūrimo, tau tikrai nebūtina žinoti, kaip veikia kompiuteris. Tačiau geriau suprasti savo
pagrindinį įrankį gali būti ne tik naudinga, bet ir įdomu. Ypač, jei randi gerų kursų. 
<!--more-->

Tikriausiai dauguma jūsų vaikystėje ar paauglystėje neišrinkinėjote savo kompiuterio ar kitų elektroninių daikčiukų. Pamenu, ankstyvoje 
vaikystėje labai mėgau konstruktorius ir varžtelius. Tačiau vėliau persijungiau į labiau "mergaitiškus" žaidimus, tokius kaip lėlės ir namai.

Šioje vietoje galime kaltinti mūsų visuomenę, kuri labai linkusi skirstyti į tai, kas labiau tinka mergaitėms, ir kas berniukams, tokiu 
būdu nuskriausdama tiek vienus, tiek ir kitus. Tačiau mes į tai dabar nesigilinsime, o pasistengsime šiek tiek atitaisyti visuomenės mums 
padarytą žalą.

Kai pradėjau mokytis programavimo, į šią sritį pasinėriau stačia galva. Ėmiau ne tik mokytis trijų sesių - HTML, CSS ir JavaScript, bet ir
klausytis įvairių paskaitų ir audio įrašų (podcasts). Internetas pilnas gerų dalykų, svarbu tik juos atrasti. Ir štai benaršydama radau
internetinį puslapį, kuriame galima klausytis paskaitų, susijusių su kompiuterijos mokslais, iš geriausių pasaulio universitetų: Harvardo, 
MIT, Yale, Dartmouth ir kt. Ir visa tai - nemokamai!

Taigi, darydama valgyti, ar šiaip kažką veikdama namie aš galiu pasisemti žinių iš geriausių pasaulio profesorių. Man ypač patiko
kursas <a href="http://academicearth.org/computer-science/" target="_blank">"Understanding Computers and the Internet"</a>, kuriame labai suprantamai paaiškinami sudėtingi dalykai: kaip veikia kompiuteris ir internetas.
Kaip bendrauja kompiuteriai su serveriais, kaip išsirinkti sau tinkamą kompiuterį, kokių grėsmių gali kilti naršant internetą ir kaip 
nuo jų apsisaugoti bei daugybė kitų dalykų, naudingų tiesiog kasdieniam darbui internete.

Be abejo, kai kurie dalykai pravers ir kuriant svetaines, ypač kai reikės patalpinti savo kūrinį į interneto platybes arba siekiant apsaugoti
klientą nuo piktadarių. 

Nepamirškite, jog kažkada moterys sudarė didžiąją dalį programuotojų, ir visa tai atrodė beveik šitaip: 

Bendraukime - rašyk klausimus ar reakcijas komentaruose!
